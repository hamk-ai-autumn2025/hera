Japanin pääministeripuolue etsii uutta johtajaa, kun maahanmuuttovastaiset oikeistopopulistit nostavat suosiotaan, kirjoittaa Aasian-kirjeenvaihtaja Olli-Pekka Sulasma

Kaiken tulleihin liittyvän
myllerryksen keskellä toivon, –
0:02




-0:50







Japanilaiset pohtivat, muuttuuko maassa mikään poliittisen kuohunnan vuoksi.
Olli-Pekka Sulasma, ulkomaan kirjeenvaihtaja. Yle -pasilan pihalla.
Olli-Pekka Sulasma
Aasian-kirjeenvaihtaja
10:37
•
Päivitetty 10:40

Kuuntele juttu 3:55
PEKING Maahanmuuttovastainen oikeistopopulismin aalto on viimein saavuttanut Japanin.

Maa oli pitkään toisen maailmansodan häviäjistä eli niin sanotuista akselivalloista viimeinen, jossa ei ollut merkittävää oikeistopopulistista puoluetta.

Saksassa AfD eli Vaihtoehto Saksalle -puolue on noussut suurten puolueiden joukkoon, ja Italiaa johtaa Italian Veljet -puolueen pääministeri Giorgia Meloni.

Nyt Japanilla on Sanseitō.

Muutos kyseenalaistaa koko maailmansodan jälkeisen ajattelutavan Japanissa. Siellä, rauhanaate on tähän asti ajanut kansallisaatteen edelle

Sunnuntaina Japanin pääministeri Shigeru Ishiba erosi hallituksen ja liberaalipuolueen johdosta. Syynä ovat vaalitappiot parlamentin molempien kamareiden vaaleissa. Äänestäjät rankaisivat liberaalipuoluetta elinkustannusten kohoamisesta.

Protesti on vuotanut saarivaltion omalle ”Japani ensin” -puolueelle Sanseitōlle. Se on avoimesti maahanmuuttovastainen eikä peitele kansallismielisyyttään.

Argumentit kurjistumiseen ovat samat kuin oikeistopopulisteilla Yhdysvalloissa, Suomessa ja muualla Euroopassa.

Sanseitōn menestys viimeksi ylähuoneen vaaleissa heinäkuussa on tuonut äärimielisinä pidetyt ajatukset politiikan valtavirtaan.

Japani ensin tarkoittaa Sanseitōn johtajan Sohei Kamiyan mukaan japanilaisten toimeentulon uudelleenrakentamista globalismia vastustamalla.

– En sano, että meidän tulisi kuitenkaan täysin kieltää maahanmuutto tai häätää kaikki ulkomaalaiset Japanista, hän sanoi ylähuoneen vaalivoiton jälkeen televisiokanava Nipponille.

Kansallismielinen oikeistopopulisti Sohei Kamiya puhui kampanjatilaisuudessa käsi pystyssä heinäkuussa Yokohamassa.

Avaa kuvien katselu
Kansallismielinen oikeistopopulisti Sohei Kamiya puhui kampanjatilaisuudessa käsi pystyssä heinäkuussa Yokohamassa. Kuva: Kazuki Oishi/ All Over Press
Puoleen juuret ovat koronapandemian aikaisessa rokotevastaisuudessa. Kamiya pitää Yhdysvaltain presidenttiä Donald Trumpia esikuvanaan.

Puolue on saavuttanut tämän vuoden vaaleissa 15 paikkaa alahuoneessa ja 18 ylähuoneessa.

Luvut ovat vielä pienet. Kaikki viittaa kuitenkin siihen, että menestys tulee jatkumaan.

Sanseitō-puolueen ehdokkaat puhuivat kesällä kampanjoinnin yhteydessä yleisen asevelvollisuuden ja ydinasevarustelun puolesta. Se on pyrkinyt kirjoittamaan uudelleen historiaa toisen maailmansodan syistä ja seurauksista.

Puolueen versio historiasta sivuuttaa raskaat sotarikokset, joita Japanin armeija teki toisen maailmansodan aikana Kiinassa ja muilla miehittämillään alueilla.

Tämä vetoaa äänestäjiin, joiden mielestä nykysukupolven on aika karistaa sodan raskas viitta harteiltaan. Historia ja kansalliset tunnusmerkit ovat etnonationalistiselle puolueelle ylpeyden, eivät häpeän aiheita.

Tätä vasten muutkin puolueet joutunut nyt pohtimaan suhdettaan historiaan. Liberaalipuolueen johtajan paikalle on jo ilmoittautunut kansallismielisinä pidettyjä ehdokkaita, kuten 64-vuotias Sanae Takaichi.

Sanae Takaichi hymyilee mikrofonin takana syyskuussa puhetlaisuudessa.

Avaa kuvien katselu
Sanae Takaichi olisi todennäkösesti ensimmäinen nainen Japanin pääministerinä, jos hän nousisi Liberaalidemokraattisen puolueen johtoon. Kuva: Takashi Aoyama /All Over Press
Kiina seuraa tarkasti, millaisia valintoja japanilaiset tekevät. Se on juuri juhlinut toisen maailmansodan ja Japanin antautumisen80-vuotispäivää.

Japani piti juhlien sävyä Japani-vastaisena.

Esimerkiksi liberaalipuolueen johtoon pyrkivä Takaichi vierailee säännöllisesti kunnioittamassa japanilaisia kaatuneita Yasukunin-muistomerkillä, mitä Kiina pitää menneisyyden militaristisena symbolina.

Hän vieraili aiemmin tänä vuonna Taiwanissa, missä hän esitti löyhän turvallisuusliittouman luomista Japanin, Taiwanin ja halukkaiden kumppaneiden kesken.

Tällaisen kansallismielisen johtajan ilmestyminen saarivaltion johtoon olisi Kiinalle todiste, että ”fasisminvastainen taistelu” ulottuu tähän päivään